---
layout: post
status: publish
comments: true
published: true
title: Rok 2016 
date: '2016-12-20 00:00:00 +0200'
excerpt: Rok 2016 pro mě byl rokem změn a jeho konec je ideální příležitost udělat nějakou bilanci.   
---

## Leden. Restart. 

Začátek roku 2016 se pro mne nesl ve znamení rozhodnutí přestat po skoro osmi letech pracovat pro w3w. Nebylo to snadné rozhodnutí. Osm let je dlouhá doba a člověk si zvykne. A to je ten kámen úrazu. Zvykl jsem si na to, že o projektu už všechno vím. Zvykl jsem si, že se skoro každý problém, na který narazím už jsem někdy viděl. Zvykl jsem si na to, že znám kolegy v týmu a vím co od nich čekat. Zvykl jsem si na to, že se projekt s historií prostě nedá za víkend přepsat na poslední nový framework. A to byl problém. Vývojář se musí neustále posouvat, vzdělávat a získávat nové zkušenosti. Takže nastal čas vystoupit z komfortní zóny. Dotahnul jsem rozdělané věci a od března jsem měl volno. 

Chtěl bych tady poděkovat všem z [w3w](http://w3w.cz) za to, že jsem s nimi mohl pracovat a že mi pomáhali se zlepšovat. Speciálně díky Ondrovi a Michalovi za to, jaký mají k vývojářům přístup. A taky za to, že mi ukázali, že člověk nemusí dělat v Googlu nebo Facebooku aby mohl být hrdý na firmu, kde pracuje. 

## Březen. Leháro. 
 
Březen - měsíc na Kanárech! Stala se z toho už taková hezká tradice. Každý rok odjedeme s Lenkou v době, když je v Praze nejošklivěji za teplem na jih. Díky Ondro, Kačko, Ondro, Renčo, Tome, Kláro a Lenko za skvěle strávený měsíc. Byla to jízda - speciálně když jsme zrovna jeli na výlet v pěti ve Fiatu Panda! Do toho auta snad montují motory z mopedů. 

Když už jsem byl v tom dělání velkých rozhodnutí, tak jsem se pustil i do dalších. Takže jsem na Kanárech Lenku požádal o ruku a ona kupodivu i přes všechny moje vady souhlasila :)
  
Na Kanárech jsem měl dost času víc přemýšlet o tom co chci dělat. Došel jsem k tomu, že byla chyba po návratu z Anglie rovnou nastoupit zpátky do práce a nedat si chvíli oddech. Takže jsem se rozhodl, že si udělám tříměsíční prázdniny. Tedy ne volno, ale prázdniny (od slova prázdno). 

## Duben. Prázdniny.  

Vyprázdnil jsem si plány do budoucna, vyprázdnil jsem si kalendář, vyprázdnil jsem si věci v TODO a dělal jsem 3 měsíce jen ty věci, na které jsem měl momentálně náladu. Plány na to, co budu po těch třech měsících dělat jsem úplně vytěsnil. Když jsem neměl ten den náladu, tak jsem odpoledne proležel na gauči, popíjel čaj a přemýšlel. Neskutečné množství volného času mi umožnilo jeho část investovat do věcí, ze kterých zdánlivě nebyl žádný přínos. Připravil jsem třeba servery pro mojeskoly.cz - což je projekt, který pomáhá rodičům vybrat ideální školu, který jsme rozjeli s partou okolo Včelky před pár lety. Také jsem se zúčastnil AT&T V4 hackathonu. Náš tým bohužel skončil těsně pod bednou, ale vyhrál jsem ve slosování Nanodegree kurz na Udacity (díky kterému jsem později zjistil, že vývoj pro Android pro mě nebude). 

Když bylo venku krásně, tak jsem za kamarády na pivo na druhé straně Prahy vyrazil pěšky. Vůbec jsem hodně chodil. Třeba jsem šel 10km z Bohnic na Symfony meetup do CDN77. Tipuju, že jsem nachodil určitě přes 500km. 

Volný čas jsem celý rok taky využilíval na potkávání s lidmi. Typicky jsem je ukecal, že si nepůjdeme "někam sednout", ale půjdeme se "někam projít". Na povídání za chůze je něco zvláštního. Přijde mi, že se během něj člověk dostane k mnohem hlubším tématům a druhého lépe pozná. Často jsme mluvili o tom, co děláme, jaké máme plány, co je pro nás důležité a co chceme dokázat. Těch setkání bylo tolik, že za ně poděkuji všem naráz. Díky vám všem! Bez vás by pro mě bylo mnohem těžší si utřídit priority a myšlenky. Ale přeci jen jedno konkrétní poděkování - Kačce Bláhové. Naše společná procházka byla hodně obohacující a nabídla mi úplně jiný pohled na věc. 

V květnu se mi nevyplatila moje důvěra v britskou racionalitu. Úspory z doby práce v Anglii jsme drželi v librách. Nevěřil jsem, že by Británie mohla odhlasovat Brexit. No, aspoň jsem se poučil a výsledek voleb v USA mě překvapil o dost méně. Každopádně jsme přišli o 25% úspor oproti době, kdy jsme je vydělali. Vlastně si nejsem jistý, jak se z toho poučit. Beru to prostě tak, že jsem diverzifikoval rizika a jedno z těch rizik se nevyplatilo. Vlastně je to lepší variatna, než kdyby šla do kytek koruna :)

## Červenec. Jedeme dáááál!

Tři měsíce utekly mnohem rychleji, než jsem čekal. Na začátku jsem si říkal, jestli se třeba nebudu nudit. Naprosto lichá obava. Hodně jsme cestovali a navštěvovali známé. Neuvěřitelně jsem si to užil a každému bych něco takového doporučil. Je to úplně jiný pocit, než týdenní dovolená. Nicméně každá sranda jednou skončí.
 
Končil červen a já jsem měl přejít z prázdného prázdninového módu do módu plánovacího. Ze začátku mi to moc nešlo. 

Tak jsem to odložil a místo toho jel na vodu, týden na čundr, byli jsme s Lenkou v Paříži, v Benátkách, týden u kamaráda v Anglii (díky Martine), atd. Sice jsem tu a tam promýšlel co s životem, ale i tak jsem plánování jsem úspěšně zprokrastinoval až do konce srpna :) Poučení: Každou srandu jde o měsíc prodloužit. Ale pak stejně skončí. 

## Září. Vítej zpátky v realitě. 

### Organizuju se
   
Pět měsíců nicnedělání je fakt dlouhá doba. Je tak dlouhá, že vám úplně zrestartuje návyky. To pro mě bylo skvělé, protože to znamenalo, že jsem zapomněl všechny zlozvyky, které jsem měl. A ty nové se ještě nestihly zažrat. Takže jsem toho využil a v rámci restartu života jsem se rozhodl ho rovnoutrochu víc zorganizovat. S tím mi zkoušel pomoct [Martin](https://www.martinhujer.cz). Zprvu se to moc nedařilo. Přeci jen to byl z nuly na jakoukoli organizovanost trochu šok. Ale postupně se to zlepšovalo. Namlsán prvním úspěchem jsem si nabral spoustu činností. Přednášení na srazech, návštěvy, pomoc kamarádům a v neposlední řadě koučování na Symfony kurzu pro Czechitas. Šlo to dobře. Do toho jsem měl pár dalších projektů, které jsem dělal, protože jsem měl spoustu času. 

### Nedržkuj a radši něco změň
    
Nedržkuju pořád. Jen když se mi něco nezdá nebo si myslím, že by bylo lepší to udělat jinak. Měl jsem nějaké návrhy na to, jak zlepšit to, co se na Symfony kurzu nepovedlo. Ty jsem průběžně při někoik příležitostech vysypával na [Tomáše Votrubu](http://tomasvotruba.cz), který ho organizoval. Tom se nenechal zastrašit a navrhnul, že když vím tak přesně, jak by to mělo být, tak že bych to měl zorganizovat. *What an unexpected turn of events?* 

Tady bych chtěl Tomovi poděkovat. Když jsem ze začátku  vlastně spíš hejtoval a nebyl jsem moc konstruktivní, tak se na mě nevyprdnul, ale zkoušel mě namotivovat a dával mi jasný feedback, že to takhle není správně. Myslím, že mě to hodně posunulo. Díky!  

Tak jsem se teda pustil do organizování Czechitas. A povím vám, zorganizovat takový kurz, to není sranda. Je potřeba sladit možnosti, čas a názory spousty lidí. A spoustu věcí musíte rozhodnout, aniž byste věděli, jak je to správně. Nakonec jsem v kurzu (na přípravě, domlouvání a plánování) utopil větší část měsíce, odhadem tak 60 hodin čistého času. Ale stálo to za to. Kurz mě nakopnul směrem k vzdělávání lidí. Zjistil jsem, že mě hodně baví předávat své znalosti dalším lidem. A co víc, že mi to jde. Aktuálně za sebou mám už několik školení na kterých jsem si ověřil některé hypotézy, které jsem měl a odhalil zásadní chyby, které jsem dělal. 
 
## Listopad. Clock's ticking.
 
Kurz sežral mnohem víc času, než jsem plánoval. Začal jsem být trochu nervózní, že nestihnu jeden z velkých projektů, který musel s koncem roku běžet. Začal jsem makat. *V tom se jako blesk z čistého nebe objevil doktor Hrom.* Akorát to teda nebyl doktor Hrom, ale byl to zase [Martin](https://www.martinhujer.cz). Z mých občasných výlevů frustrace z nefunkčního kódu, které jsem mu tu a tam posílal na chat nejspíš odtušil, že potřebuju trochu pomoct. A pomohl zásadně. Ne, že by za mě udělal nějakou práci. Naopak. Spíš mi ji přidělával. Ale reviewoval mi kód, dával mi feedback, několikrát jsme odpoledne strávili laděním nějaké zapeklitosti po Skypu. Prakticky mě v programování posunul za 2 týdny o několik měsíců. A do toho mi ještě mentoroval organizaci času. Takže díky Martine, doufám, že ti to někdy budu moct nějak oplatit.

Na konci listopadu jsem se potkal s několika lidmi ohledně nabídky práce. Většinou bohužel dohoda  ztroskotala na neochotě pochopit, že vývoj software není práce v supermarketu (tedy, že hodiny v kanceláři nejsou 1:1 odvedená hodnota). Případně se mi nelíbil trh na který software mířil. O tom, jak jsem se rozhodl, že nebudu dělat půjčky, pojištění, farmaceutické weby a podobné evil věci se rozepíšu někdy jindy (pro ty, kdo byli na mé přednášce na Skrz Dev Cirkusu - tohle je taky vzor Memento). 
   


##TODO
- svatba na slovensku + maďarsko v červenci
- Freelancing na podzim
- cestování
    - v Mnichově za Tobíkem - listopad
    - v Drážďanech na Baseballs - 
- Školení
    - meditorial říjen
    - U Czechitas - ostatní koučové
    - včelka 25.11.
- Driveto
    - 30.11.
- volno = mám čas zorganizovat kafe se sousedem
