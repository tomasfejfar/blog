---
id: 13
title: 3x3 kroky k lepší prezentaci na Facebooku
---
>Kdo není na internetu, jako by nebyl

Tohle pořekadlo bylo mantrou porevolučních let na českém internetu. Hlavní vlna internetového boomu je pryč a hned přišla nová!

>Kdo není na **Facebooku**, jako by nebyl

Pokud Facebook používáte, tak jste se jistě setkali jak se Stránkami, tak se Skupinami. Založit Stránku na Facebooku a poslat všem přátelům pozvání je otázkou minut i pro běžně zdatného uživatele. Ale mít fungující Stránku na Facebooku není tak snadné, jak to vypadá. Proto jsem sepsal několik kroků, které vám pomohou, aby vaše stránka na Facebooku byla lepší a fungovala.

## 1) Pro prezentování použijte Stránky, ne Skupiny</strong>

Proč? Protože jsou Stránky na Facebooku k tomuto účelu určeny :) U Stránek se lidé stávají fanoušky (což zní líp než stát se členem) a updaty takové Stránky se jim následně zobrazují v News Feedu.

## <strong>2) Nepoužívejte svou Stránku jen  jako lepší RSS čtečku </strong>

S fanoušky je třeba komunikovat. Krásným příkladem budiž <a href="http://www.facebook.com/top09cz" target="_blank">TOP09</a>, <a href="http://www.facebook.com/otazkyvaclavamoravce?ref=mf" target="_blank">Otázky V.M.</a>, <a href="http://www.facebook.com/PRTLogar" target="_blank">Czech Provincial Reconstruction Team Logar</a> a další, kteří s fanoušky aktivně komunikují, vyjadřují se k dotazům v diskusi pod příspěvky a na své stránce nabízí unikátní obsah.

## <strong>3) Dejte odkaz na svůj web do popisu skupiny</strong>

Pokud používáte Stránku na Facebooku jako podporu a zdroj návštěvnosti pro svůj web, nezapomeňte vyplnit do popisu jeho adresu (ze které se automaticky udělá odkaz). Není nic horšího, než když se člověk stane fanouškem nějaké stránky a nevede z ní odkaz. Pokud vyplníte v části <em>Info</em> webovou stránku, tak je sice prokliknutelná, ovšem odkaz je schovaný v druhé záložce a my přece <em>nechceme nutit uživatele přemýšlet</em> (©Nielsen). Odstrašujícím příkladem budiž <a href="http://www.facebook.com/alza.cz" target="_blank">Alza.cz</a>. Na jedné z mých stránek – <a href="http://www.facebook.com/pages/Impresionismuscz/157066557521" target="_blank">Impresionismus­.cz</a> – je příklad jak to udělat.

## <strong>4) Vytvořte své Stránce hezkou adresu</strong>

Pokud můžete, vytvořte své stránce hezké zapamatovatelné URL. Ne každá stránka může mít hezkou adresu. Pokud stránka 31. 5. 2009 neexistovala nebo neměla alespoň 1000 fanoušků, musí mít alespoň 25 fanoušků, aby mohla mít „seo“ URL.

<blockquote>

All Pages created after May 31, 2009 or that had less than 1,000 fans on that day are eligible to claim usernames if they have more than 25 fans.

</blockquote>

Dobré URL je krátké a snadno zapamatovatelné. Například pro stránku Playstation 3 byste určitě nezvolili <a href="http://www.facebook.com/playstation3/" target="_blank">http://www.facebook.com/playstation3/</a> (mimochodem kýmsi zabraná), ale <a href="http://www.facebook.com/ps3/" target="_blank">http://www.facebook.com/ps3/</a>.

## <strong>5) Méně je někdy více</strong>

Neobtěžujte své fanoušky, s prominutím, s každým uprdnutím. Stali se vašimi fanoušky proto, aby jim nic <strong>důležitého</strong> neuteklo. Takže je nezatěžujte každou novinkou, kterou uveřejníte na svém webu (pokud nejste informační web, portál, atp.). Naopak nebojte se do skupiny vkládat zajímavé odkazy na jiné weby, pozvánky na konference a další <em>goodies</em>, které lidé jinde nenajdou.

## <strong>6) Získejte fanoušky</strong>

Stránka na Facebooku je k ničemu, když na ní nejsou lidi. Jenže jak donutit lidi, aby se stali fanoušky? Nejjednodušší cestou, jak někam přilákat lidi, je nabídnout jim něco zadarmo. Například stránka obchodu <a href="http://www.facebook.com/pages/FTBcz/62249052742?v=wall" target="_blank">FTB.cz</a> by mohla nabízet pro fanoušky na Facebooku ke každé objednávce nad 500, -Kč omotávku (případně jinou levnou věc) zdarma. Případně čas od času na Facebooku uveřejnit kód slevového kupónu. Navíc platí to samé, co jsem napsal již v pátém bodu – uveřejňujte věci, které jinde nenajdou. Na FTB.cz budiž příkladem např. odkaz na YouTube na záznam z MS ve stolním fotbálku.

## <strong>7) Staňte se sami fanouškem</strong>

Ve vývoji softwaru platí rčení:

<blockquote>

Nejlepší software je takový, jaký sami používáte

</blockquote>

To samé platí i na Facebooku. Staňte se sami fanouškem své stránky a zkuste si jí projít a vyzkoušet. Příklad toho, že to někdo neudělal je již zmíněný <a href="http://www.facebook.com/pages/FTBcz/62249052742?v=wall" target="_blank">FTB.cz</a>. Když na tuto Stránku vstoupíte, tak se neocitnete na Zdi, ale ve Fotkách! Pokud člověk stránku dále nezkoumá, tak si řekne, že tam není žádný zajímavý obsah a odchází. Pár obrázků fotbálkového vybavení nestačí.

## <strong>8) Buďte originální</strong>

Tohle pravidlo platí v reklamě a marketingu vždy, ať se jedná o televizní spot, banner nebo reklamu v novinách. Např. FTB.cz si zřídilo profil svého maskota Rasta Černouška a komentuje s ním dění na své stránce.

## 9) Pozor, abyste to nepřehnali

Originalita, zajímavý obsah a všechno okolo je důležité, ale nesmí se to přehnat a musí být jasně zřetelné, že se jedná o stránku vašeho obchodu/firmy/atp. Odstrašující přílad je skupina <a href="http://www.facebook.com/pages/Potrebuji-dovolenou/95143378543" target="_blank">Potřebuji dovolenou!!!</a>, která byla založena jako chytrý marketingový tah firmy sídlící na webu <a href="http://www.pelikan.cz/" target="_blank">http://www.pelikan.cz</a> (momentálně offline). Jenže si jí všimli administrátoři a stránka byla vyhodnocena jako porušující pravidla a Pelikanu byla odebrána administrátorská práva. Takže si na to dávejte pozor. A ještě poznámka pod čarou: Nikdy, ale opravdu nikdy nepište své osobní statusy jménem své skupiny. Je nanejvíš otravné, když vám přijde ze skupiny Jablonecká přehrada status:

<blockquote>

Týýýý vole, to byl víkend, sem se zkalil jak prase! :))

</blockquote>

Tímto si skupina vysloužila skrytí z mého feedu.

