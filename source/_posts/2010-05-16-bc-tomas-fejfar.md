---
id: 1
title: Bc. Tomáš Fejfar
---

Tak a mám to za sebou. Bakalářka – jedna. Odborná rozprava – jedna. Výsledná – jedna a titul Bc. k tomu ;)

Pocit neslavný, když vezmu v úvahu, že bych dopadl stejně i kdybych se místo měsíce učení válel. Ale co už. Hlavně, že je to doma. Samotné státnice byli celkem fajn. Taková příjemná rozmluva s někým kdo je špička v oboru. Navíc dokonce rozumí tomu, co sem udělal ;)

Bakalářku jsem obhájil celkem bravurně (dobře, že se neukázaly chyby, které tam eště furt jsou). Tu a tam sem se sice zadrhával. Ale bylo to spíš o tom, že sem se chtěl hlídat, abych nepoužíval „sloupečky“ ale „atributy relace“ atp. prostě používání cizích _termitů_ :P A páč tu a tam mi nepřišli na mysl, tak sem se dobře zašmodrchal.

V odborné rozpravě mě stihly tři otázky:

*   pole
*   kalkulační vzorce
*   vzorec teorie obnovy a demontážní věk

Pole byla opravdu poetická :)

*   **„Tak co je pole?“**
*   „_{sice bych řekl, že třeba tady konkrétně v PHP – bavíme se tak abstraktně nad BP – je to hashový seznam, ale to říct nemůžu}_ Pole je strukturovaný datový typ. Navíc je generický, takže při vytváření můžeme definovat jakého bude typu. “
*   **„Tak si představte, že máte nějaké statické pole, tak a teď co s ním můžete dělat“**
*   „_{OMFG? Co po mě jako chce?}_ No, tak můžeme do něj něco uložit, něco z něj načíst a tak…“
*   **„No, tak konkrétně…“**
*   „Konkrétně? _{WTF?}_ No, konkrétně třeba, když bysme se na pole podívali jako na datovou strukturu zásobníku nebo fronty…“
*   **„Ne, řekněte mi, jak konkrétně byste tam něco vložil…“**
*   „_{WTF? o.O}_ No, tak když chci někam do toho pole zapsat, tak to udělám pomocí indexu.“
*   **„No, vidíte…“**
*   „_{OMFG _TIRED_}_“
*   **„Tak a co dál?“**
*   „No tak dál se to pole dá třídit a filtrovat. Na to třídění je několik algoritmů, třeba…“
*   **„No a jakou jinou strukturu byste mohl použít? Kromě pole…“**
*   „Třeba spojový seznam. Ale na něj bych mohl použít leda tak bubble sort, protože jinak bych ten seznam musel oindexovat a to by to pak rovnou mohlo být pole, že ano … “
*   **"No a co by bylo lepší "**
*   „No, tak já bych si pro třídění vybral pole :) _{To sem zvědav, jestli je to to co chce slyšet}_“

… atd.

Kalkulační vzorce:

*   **„Takže teď ste tady udělal nějaký program a chcete ho prodat univerzitě“**
*   „No tak proč ne… _{LOL}_“ (pro ty co neví – s BP se odevzdává podepsané prohlášení ve stylu „vzdávám se všech svých práv na nakládání s touto prací a pokud jí budu chtít komerčně využít, tak škole zaplatím náklady na její vytvořený (?), až do jejich skutečné výše. “)
*   **„{LOL}“**
*   **„No, tak jak byste si spočítal tu cenu za kterou ho prodat?“**
*   „No tak materiál bych neměl… protože je to software, že… Takže bych započítal svůj čas a nějaké další náklady…telefon internet a tak…“

…

A na vzorci SHO nebylo nic zajímavého.

Při diskuzi nad BP mě dostal dotaz pana Ing. Štullera (odborník na databáze z AVČR). Ne, že by se zeptal třeba na to, jestli tam mám pořešenou referenční integritu nebo tak něco. Ne.

*   **„Poslyšte, já tady vidím nějaké _Administrátoři_. Jak vy to tam máte vyřešené?“**
*   „{?! – nechápavý výraz} No, oni se tam musí přihlásti, než to mohou upravovat. “
*   **„No, to ano, ale tak né každý je administrátor. “**
*   „{Teď mi došlo, že mu jde u různé uživatelské role} No, ano na to tam je ACL. Ale teď je tam jen admin a superadmin. Ostatní se dají přidat.“
*   **„A co když tam bude někdo s omezenými právy?“**
*   „No, tak se tam přidá…“
*   **„OK“**
*   **„Mě by se tam ještě líbilo, kdyby bylo rovnou vybrané to vyhledáváací pole, abych mohl rovnou začít psát…“**
*   „No to by šlo přes JS. Už teď se tam používá knihovna jQuery. Šlo by to snadno. Bylo by to tak na tři, čtyři řádky. Ale nevím, jestli je tady teď na to prostor, abych to psal, tak rychlé to zas nebude :)“
*   **„{LOL}“**

Toliko vtipných příhod z natáčení. Státnice dotvářel klasický kolorit zkoušených „Voe, já vim úpný hovno, fakt jestli se mě zeptá na to a to tak sem v prdeli“ před vstupem a „ty kráso, taková haluz, sem měl štěstí jak sviňa…“ po tom, když vylezli :) Nakonec to z mé skupiny šesti lidí dali všichni. Tři lidi na jedna. Úspěšné.

Vlastně je to první „životní zkouška“ ze které něco mám. Z maturity mám nepotřebný cár papíru, ale teď mám aspoň ty dvě písmenka a tečku :D A možná ještě diplom bude vypadat hezky. Doufám. Chci si ho někde vystavit :)
