---
id: 21
title: Webexpo 2012 - retrospektiva
excerpt: Letošní, opět lehce rozporuplné Webexpo je za námi. Jaké bylo?
---

Četl jsem tweet "Webexpo je jediná konference, která mě dokázala nasrat ještě než začala" (autora nemůžu teď najít). A plně vyjadřoval pocity, které jsem z webexpa před začátkem měl. A podařilo se to do konce webexpa změnit? Chcete-li to vědět, čtěte dál!

## Přednasrání

_Random mail_, který oznamoval něco ve smyslu _"začněte se přihlašovat na zajímavé networkingové akce"_ totiž dorazil **v náhodných 19,30**, kdy jsem měl na práci jiné věci, než checkovat mail. To samé platilo pro nemálo těch, kdo byli registrovaní firemním mailem ;) Výsledkem bylo, že jsem měl účast jistou **jen na sobotní afterparty**. A já přitom tyhle párty a networking na nich miluju nejvíc z celého webexpa - a ještě pokecy na chodbách :) Pro příště IMO zvolit čas, kdy jsou lidi v práci a na mailu.

## Čtvrtek

### Degustace kávy s doubleshotem - 90%

Před nedávnem jsem si objednal od doubleshotu kávu a nějak mi moc nejela. Na degustaci jsem zjistil, že je to napůl feature a napůl je to asi tím, že káva od nich není primárně espresso-friendly a **je vhodnější ji třeba překapávat**.

Celkově velmi zajímavá zkušenost.

### Networking for geeks - 100%

Networkingový workshop od [@jmtcz](https://twitter.com/jmtcz) **byl na chlup stejný, jako minulý rok**. Ono moc nového se toho vymyslet nedá. Ale **byl rozhodně stejně užitečný**. Člověk se trochu rozmluví a naladí se na tu správnou vlnu.

### #warmup - 90%

Naštěstí byla aspoň k #warmup party k dispozici alternativa v podobě #nerdDinner. Nakonec jsem se na warmup dostal a nelitoval.  Potkal jsem pár lidí z #networkingForGeeks a nakonec jsem zbytek večera strávil plodnou diskusí s tvrdým jádrem ZF komunity :D

Trochu mimo bylo Vaškovo zpovídání lidí v sále. Ani ne tak proto, že by to nedávalo smysl, ale spíš proto, že nazvučení sálu bylo na _úrovni notebookových repráčků._

**Mimochodem, Vašku, prosím, zapracuj na svém mluveném projevu.** Speciálně na párty je potřeba zřetelně artikulovat, držet správně mikrofon a **především mluvit pomalu**!

## Pátek

### [Ano, Chefe!](http://webexpo.cz/praha2012/prednaska/ano-chefe/) - 80%

Jako vždy **@karmi nezklamal** a přednáška byla řádně našlápnutá. Svůj sám o sobě rychlý přednes ještě urychlil _paralelizací_ za asistence Vojty Hýži - který část věcí dělal na druhém notebooku, zatímco @karmi něco vysvětloval. Byla to spíš ignite přednáška, než že bychom se něco dozvěděli.

### [Redis v realném světě](http://webexpo.cz/praha2012/prednaska/redis-v-realnem-svete/) - 80%

Zajímavý úvod do Redisu a highlight toho, co se s ním dá dělat - že má nějaké hotové funkce na různé věci - listy atp. **Zajímavé a informativní**.

### [Social analytika: Co nezměříš, nezměníš!](http://webexpo.cz/praha2012/prednaska/social-analytika-co-nezmeris-nezmenis/) - ?

Na Eliščinu přednášku jsem dorazil trochu (_dost_) se zpožděním, protože jsem se nějak zanetworkoval. Takže nehodnotím, ale každopádně jsem dorazil včas na zajímavou informaci, že **se blbě měří odkazy do FB aplikací** a co s tím ;)

### [Závislosti, injekce a vůbec](http://webexpo.cz/praha2012/prednaska/zavislosti-injekce-a-vubec/) - 90%

_David umí._ Pro ty komu DI nic neříká to poměrně dobře vysvětlil. Nechal jsem se označit za někoho, kdo DI nepoužívá (konec koncu je to pravda - v ZF1 ho nemáme a v ZF2 ještě nemám žádný pořádný projekt) a snažil jsem se komunikovat svoje pocity z DI a z toho, že samo o sobě je to zlo (prostě proto, že se hrozně moc nabalují závislosti - a DIC je pak nutnost a bez něj DI nedává tolik smysl). Nevim, jak moc se mi to podařilo. David měl asi spíš pocit, že to jen nechápu :) Otázka na to čím je ZF2 DI tak na prd byla zodpovězena s výhradami. **Celkově ale dobrý**!

### [TDD Outside In](http://webexpo.cz/praha2012/prednaska/tdd-outside-in/) - 10%

TDD 101\. Pro mě **nic nového** a odešel jsem po prvním napsaném testu.

### [Jak být slavný, i když neumíte nic](http://webexpo.cz/praha2012/prednaska/jak-byt-slavny-i-kdyz-neumite-nic/) - 90%

Suprová přednáška, která **měla drive** a kupodivu skutečně **obsahovala rady k tomu, jak zmíněného docílit**!

### [Gamifikace 101](http://webexpo.cz/praha2012/prednaska/gamifikace-101/) - 75%

Přednáška OK, ale osobně bych ocenil víc praktické zkušenosti "dělali jsme tohle a nefungovalo to protože ... ale pak zafungovalo ... protože...". Hodně se mi líbilo rozdělení hráčů, které mi dávalo smysl a vyplatí se nad ním při gamifikaci uvažovat.

### [The Real Me](http://webexpo.cz/praha2012/prednaska/the-real-me/) - 100%

**Pro mě jedna z nejlepších přednášek.** Aaron začal obšírně - tak obšírně, že jsem nechápal co tím chce říct. Ale nakonec to do sebe docela hezky zapadlo. Z přednášky jsem si odnesl - "_Be human!_" a "_If your app would be a human - who would it be and how would it talk to the user?_".

### Raut / Hospoda

Na raut Seznamu jsem se nedostal, ale udělali jsme si véču v hospodě.  Pokec dobrý. Networking slabší (resp. nepoznal jsem moc nových lidí - jen kecal se známými).

## Sobota

### [Nepoužívejte Git jako SVN!](http://webexpo.cz/praha2012/prednaska/nepouzivejte-git-jako-svn/) - 60%

Je vidět, že Vašek není žádný _git-newbie_, ale přišlo mi, že je příliš ovlivněný specifickým používáním gitu v Mediu. Vyloženě mimo bylo IMO popisování github-workflow jako "_mergujeme pullrequesty do masteru_" (resp. myslím, že to není to o co v tom workflow jde). GitHub umožňuje mnohem širší možnosti práce s pullrequesty a forky. Moje popíchnutí ohledně toho, že commit nemusí znamenat jeden funkční stav aplikace jsme si s Vaškem vysvětlili později a bylo to spíš nekompatibilním názvoslovím. Celkově jsem z toho měl rozpačitý pocit, ale to byl aspoň důvod Vaška odchytnou na afterparty a detaily dořešit, což jsem taky udělal.

### [Ekosystém. Tak se tvoří weby!](http://webexpo.cz/praha2012/prednaska/ekosystem-tak-se-tvori-weby/) - 80%

Tomáš přiletěl na scénu a všechny šokoval **extrémní prezentací** a na twitteru to začalo vřít. Naštěstí přepálený začátek uklidnil a zbytek byl jen velmi energický. Každopádně mě přednáška přiměla k tomu, abych **začal zvažovat zkušební využití Railsů**.

### [Coefficients of Friction](http://webexpo.cz/praha2012/prednaska/coefficients-of-friction/) - 80%

Přednáška, která měla mít 30 minut. **Byla super, ale moc dlouhá.** Základní myšlenka - od průmyslové revoluce se problémy řešili silou. Teď je potřeba spíš uvažovat, jak snížit třecí plochy. Zajímavost - efektivita podporuje spotřebu.  Takže když najednou začnete dělat něco efektivně, lidi najdou nová použití, která začnou mít díky efektivitě smysl (viz uhlí).

### [Web Performance](http://webexpo.cz/praha2012/prednaska/web-performance/) - 70%

Zajímavá přednáška, ale pro mě nic nového. Všechno už jsme dělali v praxi.

### [Node.js: zápisky z fronty](http://webexpo.cz/praha2012/prednaska/nodejs-zapisky-z-fronty/) - 70%

Zbytečně obšírný začátek a na skutečné "zážitky z fronty" zbylo jen pár minut na konci.

### [Úvod do grafové databáze Neo4j](http://webexpo.cz/praha2012/prednaska/uvod-do-grafove-databaze-neo4j/) - 80%

Michal nastínil, že grafové databáze jsou rychlé i když (oproti části NoSQL) stále dodržují ACID. Z přednášky jsem si odnesl, že je to hrozně **cool**, docela **dobře se s tím pracuje**, ale asi bych to exportoval z nějaké relační databáze a pak dělal dotazy, protože **je hrozně těžké to správně navrhnout**.

### [PHPUnit Best Practices](http://webexpo.cz/praha2012/prednaska/phpunit-best-practices/) - 65%

Sebastian odhalil některá nastavení PHPUnitu o kterých jsem nevěděl. A shrnul best practices. Trošku mě dostal (protože nesleduji moc vývoj) odpovědí na mou otázku _"co se chystá?_" tím, že před týdnem vydal novou verzi PHPUnitu, takže nic :) Bohužel měl **hodně slabé soft-skills**, takže to chtělo velké soustředění, aby člověk _neusnul_. Řekl bych, že by se vyplatilo s ním udělat spíš panelovou diskusi nebo tak něco.

### [Este.js, evoluční JavaScriptový framework](http://webexpo.cz/praha2012/prednaska/estejs/) - 80%

Dan je stvořen pro publikum. Na druhou stranu to byla spíš taková osobní prezentace vlastního nástroje. Mohlo to být kompaktnější a Dan mohl ukázat něco praktického, kromě realtime testů.

### [Vývoj SaaS (Software as a Service) produktů s globálním potenciálem a proč to od nás jde dobře?](http://webexpo.cz/praha2012/prednaska/produktovy-vyvoj-v-socialbakers/) - 90%

Tohle se mi hodně líbilo. Žádné chození okolo horké kaše s tím, co a jak. Tohle jsem udělal, epicky to _zlýhalo_, tak jsem zkusil udělat tohle a je z toho velkej úspěch, děláme to a to. Máme tolik a tolik zákazníků a vyděláváme tolik a tolik. Pojďte k nám pracovat - vývojáři mají větší vilu než manageři.

## Shrnutí

**Letošní webexpo bylo fajn.** Za nejslabší místa bych označil **Windows8 blok**, **studené obědy** (nevalné kvality), **obrovskou frontu na doubleshotí kafe** a **krátké mezery mezi přednáškami** které nutili mnohé odcházet ještě během Q&A. Ale pokud byla volba buď rušit Q&A nebo rušit začátek další přednášky, tak nebylo moc z čeho vybírat.

Další **slabé místo byly akce (první dvě)** - myslím, že bylo možné je vyřešit lépe - např. všechny v PM clubu, kde bylo místo pro všechny. Osobně mi víc vyhovoval systém (když už to musí být omezené počtem míst), kdy se **vstupy kupovali zvlášť** a platili si je jen ti, kdo opravdu chtěli přijít a potkat se se speakery - oproti tomu teď se tam chtěli jít najíst zadarmo všichni - _když je to v ceně_.

**Musím pochválit afterparty.** PM klub byla skvělá volba! I při počátečním náporu tam _bylo dýchatelno_, _bylo si kam sednout_, nebo aspoň kde se opřít o zeď, _dalo se tam povídat_ a byly tam _rozumné ceny_. A drobný rautík taky potěšil ty, co nestihli ulovit nic během dne (v devu se hodně přetahovalo a nebyl čas si odskočit na jídlo v pauze). Celkově dobře zvládnutá akce.

Další skvělá věc byl networking. **Princip QR kódů super** (jen drobý bug s tím, že tam bylo jméno a příjmení obráceně). Fungovalo to dobře. A pro neosmartphonované byly k dispozici offline vizitky. Jediná věc, co mi chyběla bylo, že **u profilu často chyběla fotka** - nebo byla "zmrvítkovaná" (rozuměj "umělecky nafocená" a prohnaná instagramem aka. mrvítkem). Takže  se mi podařilo zapomenout vazbu mezi tváří a jménem u některých lidí. Nevím, jestli by o šlo nějak řešit - maximálně asi focením u vstupu, ale to je při počtu lidí nereálné :D

A otázka, která asi zajímá všechny: **Kdo byl Jára Cimrman a jak se dal ulovit?**

Příští webexpo bude anglicky. To je super. Resp. bude to super, pokud to nebude znamenat stejné přednášející, jen mluvící nesrozumitelným čenglišem. Zahraniční přednášející letos (až na Sebastiana Bergmanna) ty české svými prezentačními dovednostmi převálcovali. Každopádně jsem opět nabitý novými nápady a vizemi a těším se na Webexpo2013!
