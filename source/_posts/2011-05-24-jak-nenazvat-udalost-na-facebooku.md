---
id: 16
title: Jak nenazvat událost na Facebooku
---
Facebook se nám stále více a více rozmáhá a kdo na něm není, jako by nebyl. Naneštěstí to s Facebookem vypadá asi jako s webovými stránkami v prvních letech jejich existence. Všichni to chtějí, ale nikdo neví jak na to. Chystáte se zapložit skupinu, fanpage nebo událost na Facebooku? Ano? Pak pokračujte ve čtení…K napsání tohoto blogpostu mě přiměla následující „příhoda“ na Faceboooku - objevilo se _Franta Novák se zůčastní Jablonec_

Své „WTF“ jsem nenapsal hned, nejdříve jsem se podíval dovnitř události. Ale tam jsem nepochodil o moc lépe.

Pravda, kdybych byl býval byl pozornější, mohl bych si všimnout, že vlastníkem zmíněné události je skupina „Divokej Bill (OFFICIAL)“ – mimochodem, také perfektní název skupiny – a odehrává se v Eurocentru, což je vhodné místo pro uspořádání koncertu… **Tak takto ne!**

## Správný titulek, prosím…

A jak tedy napsat správný titulek k této události? Zamyslete se. Většina lidí na Facebooku se k této události dostane nejspíše po tom, co se jim ve feedu objeví něco jako

> _„Tomáš se zúčastní **Jablonec nad Nisou**. · Přidat komentář · To se mi líbí · Odpovědět na tuto pozvánku“_

Takže název koncipujte tak, aby vyzněl hezky a smysluplně v takovéto větě. Takže dobré by bylo **Koncert Divokýho Billa v Eurocentru**.

> _"Tomáš se zúčastní **Koncert Divokýho Billa v Eurocentru**. "_

Smysluplné to je. Jenže to je hrozně dlouhé! A nevypadá to nic moc. Takže to ještě poupravíme **Divokej Bill v Eurocentru**

> _„Tomáš se zúčastní **Divokej Bill v Eurocentru**.“_

Samozřejmostí je, že vyplníme do události description, kde více rozepíšeme o co se jedná (ne jako v ukázkovém případě výše). Další zásadní chybou je nevhodná ikonka události (znak města). Vybíráme obrázek, který bude vyjadřovat, co se na události bude dít. Zde by perfektně posloužila fotka z koncertu.

## Skupiny, stránky, …

Skupiny a stránky zakládáme podle podobného klíče. Liší se jen formulace zmíněné větičky.

### Stránky

Základním pravidlem pro název stránky je „Méně je více“. Opět „Divokej Bill (OFFICIAL)“ je odstrašující příklad. Zdá se, že stránka „Divokej Bill“ byla již zabrána. Ale i tak by bylo logičtějším krokem kontaktovat původního tvůrce (který beztak bude fanouškem skupiny a možná by stránku rád předal). Volte název, který bude co nejblíže vaší značce. Takže:

*   _ČSSD_ _/_ _Česká Strana Sociálně Demokratická_
*   _Poslanecká sněmovna__/_ _PS PČR_
*   _Novotný autodoprava /_ _Fanklub autodopravy Novotný_
*   _Škoda /_ _Škoda Auto Holding_

Název stránky volte tak aby pasoval do věty:

> _Tomáš se stal fanouškem **Zelené koule – Domorodec**._

Takže  velmi špatně zvolený název skupiny může být např. tento:

> _Lenka se stala fanouškem **Rakovina prsu**_

(což zní ještě „lépe“ na mém anglickém Facebooku)

> _Lenka became fan of **Breast cancer**_

### _Skupiny_

Pro skupiny platí stejná pravidla jen se trefujete do větičky:

> _Tomáš se přidal ke skupině **Hafopedie**._

POZOR! Nezapomeňte, že k propagaci business aktivit [slouží Stránky a ne Skupiny](http://blog.tomasfejfar.cz/54-3x3-kroky-k-lepsi-prezentaci-na-facebooku/)!