---
id: 26
title: 'BP/DP ve Wordu: II. Formátování'
---

V minulé čísti jsme si ukázali, jak si správně nastylovat dokument a teď se budeme soustředit na to, jak ho zformátovat, aby vypadal trochu k světu. <span style="line-height: 1.6;">  
</span>

## Pravidlo první – Jakýkoli zásah do dokumentu je zlo

Je to lákavé, tady chci jenom trochu víc odsadit, tady se mi nelíbí, že nemám konec stránky, tak vložim enter. Ne. Ne. Ne. A NE! Tohle můžete udělat na úplném konci. A tím myslím ÚPLNÉM konci. To jest večer předtím, než jdete BP/DP tisknout. Ve chvíli, kdy je naprosto jasné, že už nic víc nebudete dopisovat a upravovat. Do té doby je každý zásah zlo, které se vám vymstí ve chvíli, kdy např. doplníte tři slova na první stránce. Celé se vám to rozhodí a pos… :)

## Pravidlo druhé – všechny změny jen do stylů

Když jsme si ty styly tak hezky připravili, tak by byla škoda je nevyužívat. Všechny použité styly byste měli mít v nabídce na hlavním panelu. Pokud tam nejsou, můžete si je snadno najít v panelu stylů, který jsme se naučili otevírat v minulém díle, kdy jsme vytvářeli nový styl.

### Odsazení odstavců a nadpisů

V minulém díle jsem upozorňoval, ať nevkládáte "dvojité entery" - protože existuje chytřejší způsob. Když klepnete dovnitř některého z odstavců. Mezi styly na horním panelu by se vám měl vysvítit styl odstavce (_Normální_, nebo _Odstavcový text_ - pokud jste si ho v minulém díle vytvořili). Klepněte na něj pravým tlačítkem a dejte _Změnit_. Dole je tlačítko _Formát_. Po rokliknutí se objeví seznam možností a mezi nimi _Odstavec._ V nastavení odstavce můžete nastavit mezery před a za textem. Což je přesně to co jste chtěli. Doporučuji hodnoty 6b nebo 12b před a za. Potvrďte nastavení kliknutím na OK a podívejte se, jak vypadá výsledek.

### Nadpis kapitoly na nové stránce

Kapitoly mají začínat na samostatné stránce. Jenže jak toho docílit? Vložit konec stránky? Ne. Ale fuj! Tohle umí styly.

<span style="line-height: 1.6;">Na panelu stylů klepněte na styl Nadpis 1 pravým myšítkem a vyberte Změnit. Na obrazovce úpravy stylu můžete udělat úpravy jako např. zvětšit odsazení, zapnout číslování, podle chuti. Co nás ale bude hlavně zajímat je tl. Formát > Odstavec. Po rozkliknutí na druhé stránce najdete možnosti úpravy chování odstavce. Pro Nadpis 1 nás zajímá „Vložit konec stránky před“. Takže ho zaškrtneme a uložíme.</span>

### Nadpis na konci stránky a text až na další

Často se stane, že za delším textem chceme mít nadpis nějaké další části. Jenže občas to vyjde tak, že nadpis zůstane sám na konci stránky a text pokračuje až na nové. Jsem rád, že vás nenapadá vložit konec stránky nebo pár enterů před nadpis, protože..... opět jsou tu styly, aby nám pomohly :)

Vlezte do úpravy stylu Nadpis 2 (analogicky jako u Nadpis 1) do Formátu odstavce. Na druhé záložce jsou další zatřžítka, která jsme nevyužili a teď přijdou k duhu… Jedná se o **Svázat s následujícím**, které zajistí, že nadpis nikdy nezůstane na samostatné stránce. A **Svázat řádky**, aby se nám nestalo, že se u víceřádkového nadpisu zalomí přes stránku a jeden řádek bude na jedné a druhý na druhé stránce.

<span style="font-family: sans-serif; line-height: 1.3;">Nastavujeme číslování</span>

Mám za to, že by číslování mělo fungovat out-of-the-box. Vyberete Nadpis a kliknete na tl. číslování na panelu nástrojů a Word vám rovnou chytře nabídne ostylované číslování podle nadpisů. <span style="line-height: 1.6;">To vám ušetří práci. Pokud např. u úvodu číslování nechcete, tak jen založte nový styl a u něj číslování vypněte (Upravit > Formát > Číslování).</span>

* * *

Jaké další věci vám při formátování dělají problémy? Dejte mi vědět v komentářích.
